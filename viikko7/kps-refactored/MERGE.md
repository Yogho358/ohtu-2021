Vaihtoehtoinen tehtävä, Lean Primer -referaatti.

Lean -menetelmät ovat olleet tutkinnan kohteena pitkän aikaa, kun huomattiin, että Toyota, josta menetelmä on kotoisin, on huomattavasti tuottavampi, resilientimpi ja uusiin tilanteisiin sopeutuvampi kuin useimmat kilpailijansa. Todella harva muu yhtiö on kuitenkaan menestyksekkäästi ottanut menetelmää käyttöön, koska on itse asiassa aika vaikeaa selittää, mikä on leanin ydin. Leanin vertauskuvana voi käyttää viestijuoksua, jossa kannattaa seurata viestikapulan kulkua eikä sitä, mitä vuoroaan odottavat juoksijat tekevät. Eli tuotantoprosessin tehokkuutta mitattaessa oleellista on, kuinka tehokkaasti itse prosessi etenee, eikä se, kuinka tehokkaita yksittäiset työntekijät milläkin hetkellä ovat.

Lean usein väärinymmärretään olevan kokoelma erilaisia konkreettisia menetelmiä, kuten kanbania ja vastaavia työkaluja. Leanin ytimessä on kuitenkin ihmisten kunnioittaminen ja jatkuva oppiminen. Ihmisten kunnioittaminen tarkoittaa, että ensinnäkin ymmärretään, että jos itse tyrii työnsä, niin muut ihmiset, joko firman sisällä tai ulkona, kärsivät siitä. Mutta kunnioitus myös tarkoittaa, että luotetaan siihen, että työntekijät ymmärtävät tämän ja haluavat tehdä työnsä paremmin. Työn parantimseen sitten investoidaan jatkuvasti, ja luodaan koko organisaation läpäisevää oppimisen kulttuuria, jonka ajatus on, että hyvä työntekijä ei vain tee työtään hyvin, vaan myös parantaa itseään ja työtään jatkuvasti. Uusien asioiden kokeiluun kannustetaan, ja jos e meneväyt pieleen ja aiheuttavat harmia muille, ymmärretään, että sitä ei tehty tarkoituksella. Jatkuvaan oppimiseen myös liittyy, että ongelmien juurisyyt pyritään löytämään eikä niiden kanssa opetella elämään, ja ett älöydetyt ratkaisut avoimesti kerrotaan muille.

Leanissa johdon rooli on olla enemmän opettaja tai valmentaja, joka opettaa alaisiaan kuinka parantaa itseään. Tällainen epätyypillinen johtajuus on ehkä iso syy sille, miksi johtajien on vaikea lyödä leania läpi omissa organisaatioissaan, sen sijaan että kopioidaan vain työkaluja ja rituaaleja.
